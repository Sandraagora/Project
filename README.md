# Drzewa RB


Drzewa czerwono-czarne gwarantują, iż ich wysokość nie przekroczy dwukrotnej wartości wysokości minimalnej. Dokonywane jest to przez kolorowanie węzłów na czerwono lub czarno i stosowanie po każdej operacji wstawiania lub usuwania odpowiedniej procedury równoważącej drzewo tak, aby były spełnione następujące warunki:
1.	Każdy węzeł drzewa jest albo czerwony, albo czarny.
2.	Każdy liść drzewa jest zawsze czarny.
3.	Korzeń drzewa jest zawsze czarny.
4.	Jeśli węzeł jest czerwony, to obaj jego synowie są czarni – innymi słowy, w drzewie nie mogą występować dwa kolejne czerwone węzły, ojciec i syn.
5.	Każda prosta ścieżka od danego węzła do dowolnego z jego liści potomnych zawiera tę samą liczbę węzłów czarnych.

